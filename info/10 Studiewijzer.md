# Inleiding Wetenschappelijk Programmeren<br><small>Studiehandleiding</small>

*Versie: Lente 2017*

![Python](python-logo.png){:.inline}  

Welkom bij deze cursus programmeren! Komende tijd gaan we werken met de programmeertaal Python, om te leren wetenschappelijke problemen op te lossen uit verschillende vakgebieden. Het doel is dat je na de cursus zelf verder kunt leren, en waar nodig, je eigen programmaatjes gaat schrijven om je te helpen tijdens je studie, in het onderzoek of buiten de universiteit. Veel plezier!

## Lesstof

De cursus bestaat uit vier modules. In de eerste twee leer je veel over hoe we ideeën uitdrukken in Python, en daarna ga je aan de slag met verschillende toepassingen. Voor elke module kun je kiezen uit twee opties. Doe wat je leuk lijkt!

####  Module 1

- Zet je eerste stappen en spring op de pyramide met [<strong>Mario</strong>](/mario/inhoud)
- Duik in de wereld van [<strong>Getaltheorie</strong>](/getaltheorie/inhoud)

####  Module 2

- <strong>Integreer</strong> zonder moeite de meest exotische functies (beschikbaar: half maart)
- Ga op zoek naar het juiste <strong>DNA</strong> (beschikbaar: eind maart)

####  Module 3

- Bestudeer de natuurkundige regels van <strong>beweging</strong> (beschikbaar: eind maart)
- Bereken je voordeel bij <strong>Monopoly</strong> (beschikbaar: eind maart)

####  Module 4

- Begraaf je in de big data van het <strong>klimaat</strong> (beschikbaar: half april)
- Toets je conclusies met <strong>statistiek</strong> (beschikbaar: half april)

## Begeleiding

Dit is een online cursus, dus we proberen je zoveel mogelijk via internet te helpen; maar tijdens studiejaar 2016/2017 kun je op twee manieren hulp krijgen:

- Stel een vraag via <help@mprog.nl>. Afhankelijk van de drukte komen we zo snel en uitgebreid mogelijk bij je terug.

- Kom langs bij een practium van de Minor Programmeren. Je kunt elke dinsdag t/m donderdag terecht in lokaal A1.16, van 15 tot 19 uur.

## Leerdoelen

Wat willen we dat je kunt aan het einde van deze cursus?

- Je kunt een omschrijving van een programma omzetten naar werkende code.
- Je kunt bijgeleverde bibliotheken gebruiken in je eigen programma’s.
- Je kunt code overzichtelijk en beter leesbaar maken door een consistente stijl toe te passen.
- Je kunt bepaalde programmeerfouten opsporen en verbeteren.

Deze dingen kun je alleen maar leren door veel te oefenen met programmeren. Daarom zitten er veel opdrachten in de cursus waar je zelf aan de slag moet. Daarbij is het niet gek als je nog even niet precies weet hoe alles werkt, maar toch de problemen probeert op te lossen.

## Verwachtingen

Om dit vak te halen verwachten we dat je alle stof zorgvuldig doorneemt, alle bijbehorende opdrachten maakt, en aan het eind van het semester deelneemt aan het tentamen. Voor dit vak krijg je geen cijfers, maar werk je toe naar het tentamen. Haal je het tentamen, dan heb je het vak afgerond!



## Colofon

Martijn Stegeman (examinator)  
Ivo van Vulpen  
Jelle van Assema

