# Commentaar

Als je in één bestand redelijk wat Python-code hebt geschreven, dan is het handig om duidelijk te maken *wat waar staat* (voor de lezer van de code zelf, niet voor de gebruiker van het programma). Daarom kun je regels commentaar toevoegen in je code. Die zien er zo uit:

    # berekening

of

	# uitvoer

Met zo'n hekje (`#`) laat je zien dat het geen instructie betreft, maar een stukje tekst waar de computer niets mee hoeft te doen. Het is gebruikelijk om een regeltje commentaar te zetten *boven* het stuk code waar het naar verwijst. 

Naast commentaar voor een stukje code is het ook handig om helemaal bovenaan een bestand duidelijk te vermelden waar het voor dient. Voor **module1.py** kun je denken aan het volgende:

	# Oefeningen met Python module 1
	# M. Stegeman
	# 24-8-2016

Voeg nu commentaar toe aan je bestand om duidelijk te maken wat de verschillende onderdelen doen. Maak bijvoorbeeld duidelijk wat de oefeningen zijn die je hierboven hebt overgenomen.
