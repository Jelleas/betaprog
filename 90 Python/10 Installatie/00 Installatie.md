# Installeren

Python is zelf een programma, en moet je dus installeren op je eigen computer. Hieronder vind je de instructies. Zit je vast? Stuur direct een [mail](mailto:inleiding@mprog.nl). Mislukt de installatie? Gebruik dan een [online versie van Python](/python/ide).

## Om te beginnen

Je hebt twee programma's nodig op je computer:

1. **Anaconda**, een versie van Python die makkelijk te installeren is. Er zitten ook een boel *packages* bij, waarin extra functionaliteit zit voor grafieken, statistiek en nog allerlei andere dingen.

2. **Visual Studio Code**, een *editor* om code in te schrijven. Dit is in feite een soort tekstverwerker, maar dan speciaal bedoeld voor programmacode. Deze geeft bijvoorbeeld verschillende woorden verschillende kleurtjes, zodat je een goed overzicht houdt van je programmacode.

## Stap 1: Anaconda

Dit pakket kunt je downloaden op de website van [Continuum](https://www.continuum.io/downloads). Kies daar voor de "**Graphical Installer**" van **Python-versie 2.7**. De download is meer dan 400MB. Het kan dus even duren voordat het klaar is! En nog een keer voor de zekerheid: wij werken in deze cursus met Python 2.7, dus download de juiste versie van Anaconda!

Zodra de download klaar is, moet je het gedownloade bestand uitvoeren (dubbelklik?). Volg dan de installatieinstructies; als het goed is hoef je hier niks aan te veranderen.

*Bug*: in de Mac-versie wordt gevraagd om Anaconda te installeren voor "me only". Deze is echter niet correct geselecteerd, en er staat een foutmelding onder dit scherm. Klik nogmaals op "Install for me only" om verder te gaan met de installatie.


## Stap 2: Visual Studio Code

Dit pakket kun je downloaden op de website van [Microsoft](https://code.visualstudio.com/). Ook hier geldt dat je het bestand nog moet uitvoeren en installeren. Wederom hoef je niks aan te passen aan de installatie-opties.
